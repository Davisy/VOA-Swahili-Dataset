Kimbunga Sandy kinasababisha hasara kubwa Marekani

Photo Gallery:

Kimbunga Sandy kuleta madhara Marekani

Raia waombwa kuhakikisha wana akiba ya maji ya kunywa, vyakula vya makopo na kujitayarisha kukaa bila ya umeme kwa siku kadhaa.

Shirikiana kwenye Facebook

Shirikiana kwenye Twitter

Share on WhatsApp

Mpelekee rafiki kwa barua pepe

Rais Barack Obama atangaza majimbo ya kaskazini mashariki ya Marekani ya New York na New Jersy kuwa maeneo ya "maafa makubwa" kufuatia kimbunga kikubwa kilichopewa jina la Sandy kusababisha mafuriko na uharibifu mkubwa katika majimbo hayo.

Tangazo hilo lililotolewa Jumanne linaruhusu kutumiwa fedha za serikali kuu za kukabiliana majanga kutumiwa ili kusaidia juhudi za kukabiliana na maafa katika majimbyo hayo.

Kimbunga Sandy kilifika nchi kavu siku ya Jumatatu jioni na kinaendelea kupunguka nguvu zake kinapita sehemu za kati na kaskazini ya marekani. Maafisa wanasema watu 16 walifariki katika katika maeneo ya mashariki ya Marekani kutokana na kimbunga hicho ambacho kilisababisha vifo vya watu 65 wiki iliyopita katika nchi za Caribbean.

Kwa siku ya pili mfululizo shughuli zote za serikali na biashara pamoja na shule katika miji mikubwa mashariki ya Marekani ziliendelea kufungwa siku ya Jumanne wakati mamilioni ya watu wakiwa hawana huduma ya umeme.

Takriban wasafiri elfu 10 walikwama katika miji hiyo ya mashariki ya nchi baada ya maelfu ya safari za ndege kuahirishwa kwa siku ya pili. Halikadhalika huduma za usafiri wa mijini iliendelea kufungwa na mjini New York kumekuwepo na mafuriko ya maji katika njia za reli za chini kwa chini.

Watalamu wa uchumi wanatabiri kwamba kimbunga Sandy huwenda kimesababisha hasara inayogharimu takriban dola bilioni 20.