Ndege ya Ufaransa Yatua Mombasa kwa Hofu ya Bomu

Majasusi kutoka Kenya na Ufaransa wameungana kukagua kifaa kilichodai

kuwa bomu kilichokuwa ndani ya ndega ya abiria iliyotua kwa dharura

Jumapili katika uwanja wa ndege wa kimataifa wa Moi mjini

Mombasa.

Ndege hiyo AF 463 aina ya Boeing 777 ya shirika la Air France ilikuwa

na abiria 459 na wahudumu 14 kutoka nchi ya Mauritius kueleka mjini

Paris,Ufaransa, lakini rubani akalazimika kuomba kutua katika uwanja

huo wa Moi ulio Mombasa katika pwani ya Kenya kutokana na hofu ya bomu

hilo.

Waziri wa usalama wa ndani nchini Kenya Joseph Nkaissery Jumapili aliwaambia waandishi wa habari katika uwanja huo kuwa majasusi wa kigeni na wenzao wa Kenya wameshirkiana kukagua mizigo

yote iliyokuwa ndani ya ndege hiyo.

Waziri huyo alidhibitsha kuwa abiria waliokuwa ndani ya ndega ya Air France wamepata hifadhi katika hoteli kadhaa katika mji wa Mombasa.

Watalii wengi pia walipata ushauri nasaha kutoka kwa wataalamu kwa

sabbau ya hofu kubwa iliyowakumba tangu wakiwa angani kutoka Mauritius

na hadi walipotua mjini Mombasa.

Idara ya polisi kupitia msemaji Charle Owino ilitoa taarifa hiyo muda

mfupi baadaye Jumapili, na kwamba ndege hiyo ilikuwa imeondoka

Mauritius Jumamosi usiku na kutarajiwa kutua Paris katika uwanja wa

Charles de Gaulle..

Mpaka kufikia Jumapili jioni ndege hiyo ilikuwa katika uwanja wa ndege, huku ukaguzi ukiendelea kuhusu madai ya kubeba bomu na abiria kadhaa wakiendelea kuhojiwa.