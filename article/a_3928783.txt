Jeshi la Kenya lashutumiwa kwa mauaji ya kiholela

Maafisa wa kaunti ya Mandera nchini Kenya, siku ya Jumanne walilishutumu jeshi la nchi hiyo kwamba liliwaua watu watano ambao walikuwa wamepotea, na miili yao kupatikana kwenye kaburi lisilo na kina kirefu.

Akizungumza wakati wa mazishi ya watu hao watano ambao miili yao ilipatikana siku ya Jumatatu, naibu gavana wa kaunti hiyo, Omar Maalim, alidai kwamba mashirika ya serikali yalihusika kwa vifo vyao kama njia mojawapo ya kupambana na itikadi kali.

Kwa mujibu wa shirika la habari la Associated Press, AP, naibu gavana alisema kuwa mauaji hayo yalitekelezwa na vikosi vya jeshi la Kenya, KDF.

â€œTuna habari kwamba watu hawa watano walichukuliwa na jeshi kutoka manyumbani mwao, na kushikiliwa kwa muda mfupi katika kituo cha polisi cha Finno," alisema Maalim.

Kamishna wa kaunti hiyo, Fredrick Shisia, alithibitisha kwa njia ya simu kwamba watano hao walikuwa kati ya watu 11 waliokuwa wamekamatwa.Ijumaa usiku.

AP hata hivyo iliripoti kwamba maafisa wa usalama wa serikali ya Kenya hawakupatikana ili kutoa kauli kuhusiana na tuhuma hizo.

BMJ Muriithi ni mwanahabari wa Sauti ya Amerika (VOA) mjini Washington DC.