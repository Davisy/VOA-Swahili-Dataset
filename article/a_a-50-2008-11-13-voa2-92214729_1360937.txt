Bush Apokea Tuzo ya Bishop T Walker

Rais George Bush ameungana na viongozi wengine waliopokea tuzo ya Bishop John T. Walker, ambayo

hutolewa kila mwaka kwa viongozi au watu

ambao wametoa mchango mkubwa

kulisaidia bara la Afrika.

Rais Bush alitunukiwa tuzo hiyo kwa juhudi alizozifanya

wakati wa utawala wake kwa kupambana na magonjwa katika bara la Afrika, na kupanua msaada wa maendeleo

wa Marekani kupitia mradi wa Millennium Challenge, ambao unaambatana na msaada wa

mageuzi ya kisiasa na kiuchumi.

Akipokea tuzo hiyo Jumatano alisema Marekani inawajibu wa kusaidia watu wa bara la Afrika.

Bwana Bush amesema, "Ni kwa maslahi ya usalama wetu wa kitaifa kupambana na

ukosefu wa matumaini. Ni kwa maslahi yetu ya

kiuchumi tusaidie ukuaji wa

uchumi. Na ni kwa masiliahi yetu ya kinidhamu kwamba tunapogundua njaa na

ufukara , Marekani ijibu kwa nguvu na kwa haraka."

Tuzo hiyo ilitolewa na taasisi ya Africare, ambayo inashughulikia matatizo yanayoikabili

Afrika, na kuratibu miradi katika

maeneo tofauti kuanzia maji safi, hadi huduma za wakimbizi.

Dhifa rasmi ya

Africare hapa Washington, ni miongoni mwa matukio makubwa yanayofanyika

kila mwaka hapa Marekani kwa ajili ya bara la Afrika, ambapo inawakutanisha

pamoja zaidi ya maafisa elfu moja wa

serikali za kimataifa na wafanyabiashara.