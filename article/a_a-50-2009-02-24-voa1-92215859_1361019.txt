Obama: Uchumi wa Marekani Utaimarika

Rais

Barack Obama amesema Marekani itajikomboa kutoka hali ngumu ya uchumi na kuwa na

nguvu zaidi kuliko ilivyo kuwa awali. Katika hotuba yake ya kwanza mbele ya

kikako cha pamoja cha bunge rais alieleza kwa mapana sera zake za uchumi.

Akihutubia

ukumbi uliojaa wabunge, maafisa wa serekali na wageni wa heshima, Rais Obama

alisema, "sijaja hapa leo usiku kuwahutubia waheshimiwa wanaume na

wanawake katika ukumbi huu bali kuzungumza kwa bayana na moja kwa moja kwa

wanaume na wanawake waliotuleka hapa"

Rais Obama alisema kuwa baada

ya muongo mzima wa sera za kiuchumi za kutojali, siku ya ukweli kwa Marekani

imefika, na ni wakati wa kuchukua udhibiti wa mustakabali wetu hivi sasa.

Alisema

"wakati uchumi unadorora imani zetu zimeshtuka kutokana na maisha magumu

na wakati usio na uhakika, usiku wa leo ninataka kila Mmarekani afahamu kwamba tutakarabati, tutasalimika na Marekani

itaibuka kuwa na nguvu kuliko ilivyo kuwa awali."

Bwana Obama alikiri kwamba kuna matatizo ya fedha na maamuzi magumu ya kuchukua lakini alisisitiza vipau mbele vinaweza kugharimiwa, ikiwa kutapunguzwa kwa busara mipango mingine kuanzia kilimo hadi ulinzi.