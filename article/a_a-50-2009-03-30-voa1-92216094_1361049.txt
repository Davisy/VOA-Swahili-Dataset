Viongozi wa G-20 Kukutana Wiki Hii

Licha ya kwamba ni maarufu sana kwa watu wa Ulaya, Rais

Barack Obama atakabiliwa na changamoto kubwa katika mkutano huo wa G-20,

hususani kuhusu tatizo la kudorora kwa uchumi duniani.

Mjini London, Bwana Obama ataiwakilisha Marekani kwa mara

ya kwanza katika jukwaa la kimataifa, wakati atakapokaa meza moja na wakuu wa nchi 20 zenye uchumi imara na zile zinazoinukia kiuchumi G-20.

Baadhi ya nchi zimelaumu mfumo wa Marekani ambapo masoko

ya fedha yamepewa uhuru wa kuendesha shughuli zao bila usimamizi wa serikali na

kusema ndio chanzo cha mgogoro huu wa uchumi duniani. Nchi nyingi zenye

bajeti ndogo pia haziungi mkono sana matumizi makubwa ya serikali yanayoungwa mkono

na Bwana Obama kama njia ya kuinua uchumi.

Maofisa wa juu wa White House wanasisitiza kuwa rais hana

nia ya kushinikiza mataifa mengine kuhusu kiwango cha fedha wanachotakiwa kutumia.