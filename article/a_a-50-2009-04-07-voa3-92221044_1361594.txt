Waziri Mwingine Ang'atuka Kenya

Danson Mungatana alisema ameamua kujiunga na

Bi.Karua kwasababu ya kutoridhika na mabadiliko na mageuzi

yanavyoendeshwa ndani ya serikali ya mseto.Bw.Mungatana ambaye pia ni

katibu mkuu wa chama cha Nak Kenya amesema wameshangazwa kwa kuwa walikuwa

kwenye muungano ndani ya serikali wakimuunga mkono rais Kibaki

lakini imeonekana kuwa rais amesahau kuyapa kipaumbele matatizo ya wananchi na

ufisadi umezidi mno nchini humo.

Alisema msimamo wao nikwamba wangependa kuona mawaziri

wote ambao wametajwa kuhusika na ufisadi wanachukuliwa hatua za kisheria kwani serikali

imekuwa ikifumbia macho suala hilo, na shirika la kupambana na rushwa nchini

Kenya halijachukua hatua yeyote hasa

kwa wale mawaziri waliotajwa kuhusika na rushwa.

Mawaziri hao bado wako serikalini na

hawajafikishwa mahakamani. Badala yake alisema watu wadogo wadogo ndio

wanaokamatwa. Aidha alisema serikali imekuwa ikitumia fedha nyingi kununua

magari na kusahau suala la wakimbizi wa ndani na ufisadi ambao umekithiri.

Mungatana anasema msimamo wa chama cha Nak Kenya ni kwamba wangependa kuona watu hao

wakifikishwa mahakamani na hatua zinachukuliwe dhidi yao. Alisema ni bora kwao kutokuwa katika uongozi wa serikali isiyowajibika kwa wananchi. Katibu huyu

amefuata nyayo za kiongozi wa chama hicho Bi Martha Karua ambaye anajiandaa

kugombea urais wa nchi hiyo 2012.