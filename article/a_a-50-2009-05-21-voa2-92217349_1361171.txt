Somalia Yakanusha Kuingia tena Majeshi ya Ethiopia

Ripoti kutoka Somalia zinasema wanajeshi wa Ethiopia wamerudi nchini humo kujaribu kurejesha hali ya usalama baada ya waasi wa nchi hiyo kuzidisha mashambulizi katika mji mkuu wa nchi hiyo Mogadishu.

Lakini Waziri wa Habari wa Somalia Farhan Ali Mohamud anasema serekali imesikia ripoti hizo kutoka vyombo vya

habari kuwa majeshi ya Ethopia yameingia lakini anasema hadhani ni ripoti

sahihi.

Hatahivyo alisema inaeleweka kwa Ethopia kupeleka wanajeshi

wake kwenye mpaka kujilinda kutokana na kuendelea kwa vita i upande wa pili wa

mpaka ndani ya Somalia.

Majeshi

ya Ethopia yaliondoka mwezi Januari mwaka huu baada ya makubaliano ya amani

kufikiwa kati ya serekali na kundi la Rais Sharif Sheikh Ahmed katika upinzani, lakini Ethopia ilisema majeshi yatarudi ikiwa maslahi yake yako hatarini.

Ethopia ina kikosi kikubwa

cha wanajeshi kwenye mpaka wake. Serekali ya Ethopia imekanusha kwamba

wanajeshi wake wameingia nchini humo. Tangu May 8 wanaharakati kutoka makundi

ya al-Shabab na Hizbul Islam, mungano wa wanamgambo wamekua wakipambana na

majeshi ya serekali na wanamgambo wanaoiunga mkono serekali na majeshi ya

kulinda amani ya Umoja wa Afrika.