Annan awashtusha viongozi wa Kenya

Serikali ya Kenya jana ili kua katika hali ya mtaharuku baada ya katibu

mkuu wa zamani wa umoja wa mataifa Kofi Annan bila ya kutarajiwa

kuwasilisha majina ya wanaodhaniwa walihusika na ghasia baada ya

uchaguzi katika mahakama ya kimataifa ya uhalifu huko The Hague. Mkutano

na waandishi habari ulopangwa awali na serikali uliahirishwa wakati

ujumbe wa Kenya unaohusika na mashauriano na bwana Annan na mahakama

ya kimataifa ya uhalifu kua na mikutano ya dharura na rais Mwai Kibaki

na waziri mkuu Raila Odinga.Baadaye serikali ilitoa taarifa

iliyothibitisha kuwa bwana Kibaki na bwana Odinga walipewa taarifa

rasmi kuhusu uamuzi wa bwana Annan na kueleza nia ya Kenya kutekeleza

kanuni walizokubaliana na mwendesha mashtaka mkuu wa ICC, Louis

Moreno-Ocampo. Orodha ya wanaoshukiwa ilihifadhiwa chini ya

uangalizi wa katibu mkuu wa zamani wa umoja wa mataifa wakati Kenya

inachunguza uwezo wa kuwashitaki ndani ya nchi hiyo.Ujumbe wa

mawaziri wa Kenya ulikua na mkutano wa dharura wiki iliyopita na

bwana Annan na bwana Ocampo baada ya kugundulika kuwa Kenya haiwezi

kufikia mwezi wa mwisho ulipangwa wa augusti wa kuunda mahakama ya

uhalifu ndani ya nchi.Taarifa kutoka kwa bwana Annan

ilisisitiza hatua yake ya jana inafuatana na majadiliano

yaliyofanyika pamoja na ujumbe wa Kenya. Lakini wajumbe wa Kenya hapo

awali walisema kwamba walikubaliana kuwa Kenya imepewa mpaka mwezi

septemba na ikiwezekana mpaka julai 2010, kutafuta suluhisho la ndani

kabla ya majina kuwakilishwa katika mahakama ya ICC.