Biashara ya madini ya chochea zaidi vita DRC

Ripoti mpya iliyotolewa kuhusiana na biashara ya madini Jamhuri ya

Kidemokrasia ya Kongo na shirika la Global Witness, shirika

linalofuatilia jinsi biashara ya kimataifa inavyoathiri mapigano ya

wenyewe kwa wenyewe na kuchangia katika ukosefu wa utulivu katika

sehemu mbali mbali za dunia. Kufuatana na shirika hilo, kutolewa

fedha kwa njia zisizo za moja kwa moja kwa makundi yenye silaha katika

eneo hilo la Afrika ya Kati kupitia shughuli za biashara za makampuni

ya kigeni, hazifuatiliwi kamwe na mataifa yanakotoka makampuni hayo

ikiwa ni pamoja na Uingereza, Ubelgiji, Thailand Malaysia na Rashia.Mkuu

wa utafiti wa migogoro na rasil-mali katika shirika la Global Witness

Mike Davis anasema, kuendelea hali ya kutochukuliwa hatua na baadhi ya

nchi hizi ni jambo lizsilo kubalika, ukichukulia kuendelea mateso na

ukiukaji wa haki za binadam biashara ya madini inasaidia kuendeleza.Bw

Davis anasema “tunadhani kwa hakika ni aibu sana kwa sababu ni zile

zile serekali kama vile Uingereza zinazozungumzia juu ya kiwango cha

misaada wanayotowa kwa kanda hiyo, lakini juhudi hizo kubwa zina kua

hazina maana kutokana na shuguli mbaya za kampuni zao wenye na hii

inapelekea hali isiyokubalika kabisa na ni unafiki mtupu.”