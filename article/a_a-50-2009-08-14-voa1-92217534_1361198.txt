Obama asema hatokubali kushindwa na mageuzi ya afya

Rais Obama aliliachia bunge kuandika vipengele muhimu vya mpango wake

wa mageuzi ya bima ya afya, ambao hivi sasa unakabiliwa na upinzani

mkali kote nchini. Bunge hivi sasa liko katika likizo yake ya

mwezi Augusti, lakini wabunge wamekuwa wakifanya mikutano katika kumbi

za miji, kote nchini, ili kusikia maoni ya watu kuhusu mageuzi hayo, na

wamesikia mengi, kutoka umati wa watu wanounga na wanopinga mpango huo.Rais

Obama akiwa katika mikutano yake kuteetea mapendekezo yake amewambia

watu kwamba habari zinazotolewa kuhusiana na mpango wake kwa sehemu

kubwa haiambatani na mpango wenyewe.“Kila mara tunapokaribia

kupitisha mswada wa mageuzi ya bima ya afya, walinda maslahi

wanaturudisha nyuma na kila kitu tulicho kubaliana. Wanatumia ushawishi

wao, na washirika wao wa kisiasa kututisha, na kupotosha wamarekani.

Wanafanya matangazo. Hivi ndivyo wanavyofanya siku zote hatuwezi

kuwaruhusu waendele kufanya hivi. Sio kwa wakati huu.”Lakini kwa

sehemu fulani upinzani, unatokana na makadirio ya gharama, kutoka idara

huru, ya afisi ya hazina ya bunge la Marekani. Na kwa upande mwengine

baadhi ya watu wanasema hawajapata maelezo ya kutosha kuhusu mpango

huo, ili kuwawezesha kufanya uwamuzi muafaka.Malengo mawili makuu

ya mpango huo wa mageuzi, ni kupanua bima hiyo ya afya, ili

kuwahudumia mamilioni ya wamarekani wasio na bima ya afya, na pili

kuweza kudhibiti kupanda sana gharama za huduma kwa wale ambao tayari

wenye bima ya afya. Mpango wa bima wa uma, umependekezwa kuweza

kushindana na makampuni ya binafsi ya bima. Warepublican na wapinzani

wengine wanasema kwamba wazo la mageuzi la wademocrat, itapelkea kuwepo

na huduma za afya za mfumo wa kijamaa au kisocialisti.