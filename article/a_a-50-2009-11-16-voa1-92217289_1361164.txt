Wanawake watoa wito wa mabadiliko Zanzibar

Jumuia ya wanawake wa chama cha upinzani huko Zanzibar CUF, waliandamana Unguja jana kuunga mkono uwamuzi wa viongozi wao kuitambua serekali ya Rais Amani Karume.

Mapema mwezi huu kiongozi wa CUF huko Zanzibar Seif Sharif Hamadi, alitangaza kumtambua rasmi Rais Amani Karume kama hatua ya kutafuta ufumbuzi wa mzozo wa kisiasa visiwani humo. Hatu hiyo imepongezwa na watu wa pande zote za kisiasa huko Zanzibar.

Bi Zahara Hamadi alisema wanawake wamefurahi na uwamuzi huo kwa sababu ni wanawake wanaoathirika zaidi kutokana na mivutano ya kisiasa na kushindwa kwa siasa za visiwani humo. Anasema kukubali kwa wanasiasa kutanzua tofauti kazi yao ni heri kwa wanawake na wananchi wote kwa ujumla.