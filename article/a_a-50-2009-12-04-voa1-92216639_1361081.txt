Hali ya Kapteni Camara yatia wasi wasi

Akizungumza na waandishi wa habari Ijumaa, Rais wa Burkina Faso, Blaise Compaore, aliielezea hali ya Kapteni Camara kama mbaya, lakini si ya wasi wasi. Alisema anafikiri kiongozi huyo wa Guinea atafanyiwa upasuaji kwa sababu alipigwa risasi kichwani, katika jaribio la mauaji siku ya Alhamisi.

Bwana Campaore ni mpatanishi wa eneo katika matatizo ya kisiasa nchini Guinea. Alisema taarifa zimekuja kutoka kwa daktari binafsi wa kiongozi huyo wa Guinea.

Waziri wa habari wa Guinea alisema awali kwamba Kapteni Camara alipata majeraha kidogo na aliweza kutembea na kuzungumza kama kawaida. Alisema Camara mwenye umri wa miaka 45 alipata jeraha la risasi kichwani. Waziri huyo wa habari alimtaja mpambe wa karibu wa Rais, Aboubacar Toumba Diakite, kuwa anahusika na shambulizi.