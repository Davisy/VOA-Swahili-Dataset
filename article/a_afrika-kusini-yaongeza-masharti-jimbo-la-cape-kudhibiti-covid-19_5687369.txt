Afrika Kusini yaongeza masharti Jimbo la Cape kudhibiti COVID-19

Rais wa Afrika Kusini Cyril Ramaphosa ameongeza masharti katika jimbo la mashariki la Cape ambalo limekuwa na ongezeko la maambukizi ya COVID â€“ 19.

Rais ametangaza masharti ya kutotoka nje usiku katika wilaya ya fukwe ya mashariki ya Nelson Mandela Bay ambayo ni kitovu kipya cha maambukizo hayo.

Matumizi ya pombe katika maeneo ya umma kama vile kwenye fukwe yamezuiwa kuanzia Alhamisi katika hatua ambayo rais anasema itapunguza watu kukutana.

Idadi ya watu wanaoruhusiwa katika shughuli za ndani pia imepunguzwa na kuwa 100 wakati watu 250 wataruhusiwa kwa shughuli za nje.

Rais Ramaphosa amewataka watu kufuata masharti hayo yaliyowekwa ili kuzuiya kuenea kwa maambukizi ya virusi vya corona.