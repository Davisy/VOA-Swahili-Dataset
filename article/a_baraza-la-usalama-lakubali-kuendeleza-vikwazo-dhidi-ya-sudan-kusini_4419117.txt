Baraza la Usalama lapitisha vikwazo dhidi ya Sudan Kusini

Azimio la Baraza la Usalama la Umoja wa Mataifa linalotaka vikwazo viendelezwe dhidi ya Sudan Kusini limejadidiwa kwa siku 45 zaidi kufuatia juhudi zinazo ongozwa na Marekani katika Umoja wa Mataifa (UN) Alhamisi.

Azimio hilo lilipitishwa kwa kura tisa za “ndiyo” zilizokuwa zinahitajika na kura 6 zilikuwa za wale waliojizuilia kati ya wajumbe 15 wa Baraza la Usalama.

Balozi wa Marekani Nikki Haley amesema “Marekani haiwezi kuvuta subira tena. Na utawala wa mabavu haukubaliki. Muda mrefu tulitakiwa sote muda mrefu ulopita tuwe tumeshinikiza kupatikana hali bora kwa watu wa Sudan ya Kusini.”

Hata hivyo Baraza la Usalama limechelewesha uamuzi huo kutekelezwa kwa siku 30 ikiwemo kuweka vikwazo vya kusafiri na kukamata mali zao viongozi sita wa Sudan ambao wanatuhumiwa kwa kuzuia kupatikana amani lakini imesema kuwa hatua hiyo bado iko mezani ikisubiri kupitia tena ahadi za vyama hivyo katika kuheshimu kusimamisha uvunjifu wa makubaliano ya kusitisha mapigano.