Ushahidi watolewa katika hukumu ya Pistorius

Baba wa Reeva Steenkamp, mwanamke aliyeuliwa na mwanariadha mashuhuri wa Afrika Kusini, Oscar Pistorius, ametoa ushahidi wa kuhuzunisha mapema leo Jumanne wakati wa kikao cha kutoa hukumu ya mwanariadha huyo.

Barry Steenkamp amesema kuwa kifo cha bintie kilivuruga maisha yake pamoja na familia yake na kwamba Pistorius anafaa kulipia kosa lake.

Reeva Steenkamp alikuwa mwanfunzi wa sheria mwenye miaka 29 wakati alipouwawa na mpenzi wake mwanariadha mashuhuri.

Oscar Pistorius anaekabiliwa na kifungo cha hadi miaka 15 jela baada ya kupatikana na hatia kwa mauwaji hayo.

Pistorius aliketi akiwa ameinamisha kichwa chake wakati Bw Steenkamp alipokuwa akitoa ushahidi kwa mara ya kwanza tangu kesi hiyo ilipoanza 2014.