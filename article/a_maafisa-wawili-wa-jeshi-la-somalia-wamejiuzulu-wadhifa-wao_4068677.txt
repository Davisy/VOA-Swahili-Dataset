Maafisa wawili wa jeshi la Somalia wamejiuzulu wadhifa wao

Vyombo vya habari vya serikali ya Somalia vilitangaza Alhamis kwamba maafisa wawili wa vyeo vya juu wa jeshi la Somalia wamejiuzulu katika hatua ambayo itaweza kuwa ni pigo kubwa katika juhudi za nchi hiyo ya pembe ya Afrika kupambana na wanamgambo wa ki-Islam.

Radio Mugdisho inayomilikiwa na serikali ilitangaza Alhamis kuwa mkuu wa jeshi la ulinzi Ahmed Jimale Gedi alijiuzulu na waziri wa ulinzi Abdirashid Abdullah Mohamed aliyewasilisha barua yake ya kujiuzulu kwa baraza la mawaziri la Rais Mohamed Abdullahi Farmayo. Redio hiyo imeeleza kwamba baraza la mawaziri lilimteuwa Jenerali Abdiweli Jama Hussein baada ya Ahmed Jimale Gedi kujiuzulu.

Radio Muqdisho haikueleza sababu za kujiuzulu kwa maafisa hao na wala hakuna ofisa yeyote wa serikali au msemaji wake aliyeweza kutoa sababu zilizopelekea uwamuzi wao.