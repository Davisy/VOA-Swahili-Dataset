Utalii waelekea kuimarika pwani ya Mombasa

Meli ya kitalii ya Ms Silver imetia nanga katika bandari ya Mombasa pwani ya Kenya Jumatatu ikiwa na abiria zaidi ya 200 kutoka kisiwa cha Zanzibar nchini Tanzania.

Kuwasili kwa meli hiyo inaonekana ni hatua muhimu katika kuimarika kwa sekta ya utalii nchini Kenya.

Mkurugenzi wa chama cha watalii nchini Kenya Bw.Mohamed Hersi amesema karibu watalii 195 wamesafiri kwa meli kwenda nyumbani wakati wengine wanatua kwenye uwanja wa ndege wa Mombasa kupanda hiyo meli kuendelea na safari zao akingeza kwamba meli hizo zinawaletea mambo mazuri mengi.