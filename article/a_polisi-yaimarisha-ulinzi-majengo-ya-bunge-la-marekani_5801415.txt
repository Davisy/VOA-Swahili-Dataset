Polisi yaimarisha ulinzi majengo ya Bunge la Marekani

Idara ya Polisi ya Bunge la Marekani inasema inachukua tahadhari kubwa juu ya taarifa za kijasusi kwamba kuna uwezekano wa njama za kikundi cha wanamgambo kuvamia jengo la Bunge Alhamisi .

Tayari tumefanya maboresho makubwa ya usalama ikiwa ni pamoja na kuweka uzio na kuongeza nguvu kazi ili kuhakikisha ulinzi wa Bunge, umma na maafisa wetu wa polisi, idara hiyo ilieleza katika taarifa.

Idara yetu inafanya kazi na washirika wetu wa mitaa, majimbo na serikali kuu ili kumaliza vitisho vyovyote kwenye bunge.

Jengo ambalo wabunge wanakutana limekuwa likilindwa kwa msaada wa vikosi vya Walinzi wa Kitaifa na kuzungukwa eneo la usalama lililopanuliwa na uzio mrefu tangu shambulio la Januari 6 huko bungeni na wafuasi wa Rais wa wakati huo Donald Trump.