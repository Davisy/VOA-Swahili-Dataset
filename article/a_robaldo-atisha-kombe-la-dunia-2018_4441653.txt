Ronaldo atisha Kombe la Dunia 2018

Christiano Ronaldo amedhihirisha ubora wake baada ya kuifungia timu yake ya Ureno, magoli matatu na kufanikiwa kujiepusha na kipigo kutoka kwa Uhispania, mjini Sochi, nchini Russia, Ijumaa.

Mchezaji huyo anayeshikilia taji la mchezaji bora wa dunia kwa mwaka huu 2018, alianza kuifungia Ureno goli la kuongoza katika dakika ya nne kwa njia ya penati na kufunga tena dakika za 44, na 88.

Uhispania ambayo ilipatwa na mshangao wa kufukuzwa kwa kocha wake Julen Lopetegui siku mbili kabla ya mashindano kuanza baada ya kutangazwa kuifungisha Real Madrid, msimu ujao, ilionyesha kiwango kizuri cha mchezo lakini firimbi ya mwisho ilipolia Christiano Ronaldo alitoka kifua mbele.

Fernando Hierro, kocha wa Uhispania wa sasa alishuhudia timu yake ikirudisha magoli baada ya kuwa nyuma mara mbili ambapo Diego Costa alifunga magoli mawili ya kusawazisha, kabla ya kuongoza mpaka dakika ya 88 Ronaldo alipofunga.

Kutokana na matokeo haya, timu ya Iran inaongoza kundi B kwa pointi tatu kwa kuifunga Morocco (1-0) iliyopoteza mchezo katika mazingira kama ya Misri. Uhispania na Ureno zenyewe zipo nafasi ya pili na tatu kwa kuwa na pointi moja kila moja.