Serikali ya Botswana inapanga kukata rufaa dhidi ya sheria inayounga mkono mashoga

Mwezi juni mahakama kuu ya Botswana iliondoa sheria ya kuwahukumu mashoga kutumikia kifungo hadi miaka saba uamuzi ambao ulisifiwa na taasisi za kimataifa pamoja na wanaharakati wanaowaunga mkono mashoga

Serikali ya Botswana ilieleza kwamba itakata rufaa dhidi ya uamuzi wa mahakama kuu nchini humo ambao uliondoa sheria ya kuwahukumu mashoga na kukiuka sheria ambayo ilitoa adhabu kwa watu wa mapenzi ya jinsia moja kwenda jela hadi miaka saba.

Uamuzi huo wa mahakama ulitolewa mwezi Juni mwaka huu ambao ulisifiwa na taasisi za kimataifa pamoja na wanaharakati wanaotetea haki za mashoga uliomaanisha kwamba Botswana ni moja ya nchi za kiafrika ambayo inaidhinisha mahusiano ya jinsia moja.

Mwanasheria mkuu nchini Botswana, Abraham Keetshabe alieleza katika taarifa iliyotolewa Ijumaa jioni kwamba mahakama kuu ilikosea kutoa uamuzi wake na kurudi kwenye sheria za enzi ya ukoloni.