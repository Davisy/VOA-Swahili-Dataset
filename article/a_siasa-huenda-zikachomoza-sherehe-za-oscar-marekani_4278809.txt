Nani wa kulaumiwa iwapo siasa zitachomoza sherehe za Oscar 2018? 

Iwapo yoyote katika washindi wa tuzo ya Oscar mwaka 2018 kesho Jumapili huko Hollywood, California atatumia hotuba yake ya kupokea tuzo hiyo kuendeleza ajenda ya kisiasa, mtu pekee wa kumshukuru - au kumlaumu – Marlon Brando.

Muigizaji wa Vito Corleone mwaka 1972 katika filamu The Godfather bado ni mashuhuri sana na mwenye kukonga nyoyo za wengi katika tasnia ya filamu.

Lakini kitendo chake cha kuingiza siasa mwaka 1973 wakati wa kupokea tuzo ya Academy Awards kilibadilisha mwenendo mzima wa Oscar.

Utamaduni uliokuwepo wakati huo ni washindi wa Oscar walipokea tuzo zao na kutoa hotuba wakiishukuru taasisi hiyo na sekta ya filamu.

Lakini Brando alileta mabadiliko. Yeye hata hakuhudhuria tafrija hiyo ya Oscar. Alimtuma mwigizaji Sacheen Littlefeather kumwakilisha. Alizungumza kupinga namna Hollywood ilivyokuwa inawafanyia watu ambao ni Wazawa wa Marekani (Native Americans).

Kufuatia mwaka huo, washindi wa Oscar wameleta kila aina ya masuala ukianzia mabadiliko ya tabia nchi hadi vita na mpaka haki ya malipo sawa kwa wanawake.

Hotuba zao kwa muda mrefu zilikuwa zina ukimya wa namna fulani kwa sababu ya kudhibitiwa na mifumo ya studio,” amesema James Piazza.

Brando aliandika kitabu mwaka 2002, kinachoitwa The Academy Awards: The Complete History of Oscar kwa kushirikiana na Gail Kinn. Kitabu hicho kina elezea histori kamili ya Oscar.

Mwandishi huyo alisema, “kumekuwa na malumbano kidogo, kwa mfano pale George C. Scott alipokataa kupokea tuzo kwa niaba ya Patton (ambayo ilitolewa mwaka 1970). Lakini hotuba ya Brando ilikuwa ya kipekee kwa hakika.

Wazalishaji wa filamu wa tuzo za onyesho la Oscar mwaka 2018 wanataka hafla hiyo kujikita katika filamu zenyewe. Hata hivyo kunauwezekano mkubwa kuwepo hotuba zenye hamasa za kisiasa.

Kwa mfano #MeToo movement, ambayo ni hashtag inayopinga unyanyasaji wa ngono, ulichangia kwa kiasi kikubwa katika tuzo za Golden awards mwezi Januari 2018.

Mshindi wa tuzo ya heshima ya Honorary Globe, Oprah Winfrey alizungumza juu ya suala la kisiasa katika hotuba yake ambalo lilipelekea baadhi ya watu kumtaka agombanie urais wa Marekani.

Kabla ya Brando kuingiza siasa katika hotuba yake, washindi wengi wa tuzo hiyo walijiepusha na hotuba zenye siasa, hata kama masuala hayo yalifungamana na filamu yenyewe.