Sudan yamrejesha balozi wake kutoka Ethiopia

Wizara ya Mambo ya Nje ya Sudan imesema mapema Jumatano kuwa serikali imemuita balozi wake alioko Ethiopia wakati hali ya taharuki ikiendelea kupanda kati ya mataifa hayo jirani.

Baadhi ya masuala yanayo zozaniwa ni ghasia za mpakani pamoja na mradi wa bwawa kubwa la maji lililojengwa na Ethiopia kwenye mto wa Blue Nile.

Msemaji wa wizara hiyo Mansour Boulad ameliambia shirika la habari la AP kwamba mwanadiplomasia huyo atarejea nchini humo baada ya mashauriano ya kidiplomasia kufanyika.

Jumapili iliopita, Khartoum ilidai kuwa Ethiopia iliruhusu wanajeshi wake kuingia kwenye eneo lake, hatua iliotajwa kuwa ya kichokozi. Mwezi uliopita, Ethiopia pia ilidai kuwa wanajeshi wa Sudan walivuka mpaka na kuingia kwenye eneo lake.