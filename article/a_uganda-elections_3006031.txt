Uganda kuchuja wagombea Novemba

Tume ya uchaguzi nchini Uganda imesema itawachuja wanaowania urais kati ya terehe 3 na 4 mwezi Novemba, huku kampeni rasmi zikitarajiwa kuanza mwishoni mwa mwaka hadi mwezi Februari 10, mwakani.

Mwenyekiti wa tume hiyo Dr. Badru Kigundu ameeleza kwamba kati ya watu 49 waliochukua fomu za kuania urais, kumi na mmoja wamerejesha fomu hizo.

Wakati huo huo, madai ya wizi wa kura ndani ya chama tawala cha NRM katika uchaguzi wa Meya wa Uganda yaendelea kutishia kukigawanya chama hicho.

Kwa siku ya pili Jumatano makao makuu ya chama hicho mjini Kampala yalikuwa katika machafuko kutokana na mvutano wa kuteua mtu atakayegombania umeya wa Kampala kupiti chama hicho.