Maporomoko ya ardhi China: Zaidi ya watu 100 hawajulikani waliko

Maafisa wa serikali katika eneo la Kusini Magharibi mwa China, walisema Jumamosi Zaidi ya watu 100 wanaaminika kufunikwa na vifusi baada ya maporomoko ya ardhi yaliyotokea majira ya asubuhi.

Mamlaka zilisema kuwa maporomoko hayo, ambayo yalisabishwa na mvua kubwa iliyonyesha atika eneo hilo, yaliharibu nyumba 40 katika kijiji cha Xinmo kilicho kwenye jimbo la Sichuan.

Kwa mujibu wa maafisa nchini humo, vifusi, matope na vipande vya mawe kutoka kwenye mlima ulio karibu viliziba sehemu kubwa ya mto unaopitia eneo hilo na kufanya sehemu ya barabara takriban kilomita 1.6 kutopitika.

Taarifa kutoka kwa serikali ya mtaa, ilisema kuwa uokoaji wa dharura umeanza katika eneo lililoathirika na maporomoko hayo ya ardhi.

BMJ Muriithi ni mwanahabari wa Sauti ya Amerika (VOA) mjini Washington DC.